אמר רבי אליעזר, כל העוסק בפרק שירה בעולם הזה זוכה ואומרה לעולם הבא שנאמר ״אז ישיר משה״ – ״שר״ לא נאמר אלא ״ישיר״ לעולם הבא׃ואמר רבי כל העוסק בפרק שירה בעולם הזה מעיד אני עליו שהוא בן עולם הבא ונצול מיצר הרע ומדין קשה ומשטן המשחית ומכל מיני מזיקין ומחבלו של משיח ומדינה של גיהנם וזוכה ללמוד וללמד לשמור ולעשות ולקיים ותלמודו מקיים בידו ומאריך ימים וזוכה לחיי עולם הבא׃(ילקוט שמעוני, סוף תהלים) אמרו רבותינו ז״ל על דוד המלך ע״ה בשעה שסיים ספר תהלים זחה דעתו עליו. אמר לפני הקדוש ברוך הוא ״יש בריאה שבראת בעולמך שאומרת שירות ותשבחות יותר ממני?״ באותה שעה נזדמנה לו צפרדע אחת ואמרה לו, דוד! אל תזוח דעתך עליך, שאני אומרת שירות ותשבחות יותר ממך. ולא עוד אלא כל שירה שאני אומרת ממשלת עליה שלשת אלפים משל שנאמר (מלכים א ה:יב) ״וידבר שלשת אלפים משל ויהי שירו חמשה ואלף.״ ולא עוד אלא שאני עוסקת במצוה גדולה, וזו היא המצוה שאני עוסקת בה – יש בשפת הים מין אחד שאין פרנסתו כי אם מן המים ובשעה שהוא רעב נוטלני ואוכלני לקיים מה שנאמר (משלי כה:כא-כב) ״אם רעב שנאך האכילהו לחם ואם צמא השקהו מים כי גחלים אתה חתה על ראשו ויהוה ישלם לך״ אל תקרי ישלם לך אלא ישלימהו לך׃שמים אומרים: השמים מספרים כבוד אל ומעשה ידיו מגיד הרקיע: (תהילים יט ב) ארץ אומרת. לדוד מזמור ליי הארץ ומלואה תבל וישבי בה: (תהילים כד א) ואומר. מכנף הארץ זמרת שמענו צבי לצדיק: (ישעיהו כד טז) גן עדן אומר. עורי צפון ובואי תימן הפיחי גני יזלו בשמיו יבא דודי לגנו ויאכל פרי מגדיו: (שיר השירים ד טז) גיהנם אומר. כי השביע נפש שקקה ונפש רעבה מלא טוב: (תהילים קז ט) מדבר אומר. יששום מדבר וציה ותגל ערבה ותפרח כחבצלת: (ישעיהו לה א) שדות אומרים. יי בחכמה יסד ארץ כונן שמים בתבונה: (משלי ג יט) מים אומרים. לקול תתו המון מים בשמים ויעל נשאים מקצה ארץ ברקים למטר עשה ויצא רוח מאצרתיו: (ירמיה נא טז) ימים אומרים. מקלות מים רבים אדירים משברי ים אדיר במרום יי: (תהילים צג ד) נהרות אומרים. נהרות ימחאו כף יחד הרים ירננו (תהילים צח ח) מעינות אומרים. ושרים כחללים כל מעיני בך: (תהילים פז ז) יום אומר. יום ליום יביע אמר ולילה ללילה יחוה דעת: (תהילים יט ג) לילה אומר. להגיד בבקר חסדך ואמונתך בלילות: (תהילים צב ג) שמש אומר. שמש ירח עמד זבלה לאור חציך יהלכו לנגה ברק חניתך: (חבקוק ג יא) ירח אומרת. עשה ירח למועדים שמש ידע מבואו: (תהילים קד יט) כוכבים אומרים. אתה הוא יי לבדך אתה עשית את השמים שמי השמים וכל צבאם הארץ וכל אשר עליה הימים וכל אשר בהם ואתה מחיה את כלם וצבא השמים לך משתחוים: (נחמיה ט ו) עבים אומרים. ישת חשך סתרו סביבותיו סכתו חשכת מים עבי שחקים: (תהילים יח יב) ענני כבוד אומרים. אף ברי יטריח עב יפיץ ענן אורו: (איוב לז יא) רוח אומר. אמר לצפון תני ולתימן אל תכלאי הביאי בני מרחוק ובנותי מקצה הארץ: (ישעיה מג ו) ברקים אומרים. ברקים למטר עשה מוצא רוח מאוצרותיו: (תהילים קלה ז) טל אומר. אהיה כטל לישראל יפרח כשושנה ויך שרשיו כלבנון: (הושע יד ו) גשמים אומרים. גשם נדבות תניף אלהים נחלתך ונלאה אתה כוננתה (תהילים סח י) אילנות שבשדה אומרים. אז ירננו עצי היער מלפני יי כי בא לשפוט את הארץ: (דברי הימים א טז לג) גפן אומרת. כה אמר יי כאשר ימצא התירוש באשכול ואמר אל תשחיתהו כי ברכה בו כן אעשה למען עבדי לבלתי השחית הכל: (ישעיה סה ח) תאנה אומרת. נצר תאנה יאכל פריה: (משלי כז יח) רמון אומר. כפלח הרמון רקתך מבעד לצמתך: (שיר השירים ד ג) תמר אומר. צדיק כתמר יפרח כארז בלבנון ישגה: (תהילים צב יג) תפוח אומר. כתפוח בעצי היער כן דודי בין הבנים בצלו חמדתי וישבתי ופריו מתוק לחכי: (שיר השירים ב ג) שבלת חטים אומרת. שיר המעלות ממעמקים קראתיך יי (תהילים קד א) שבלת שעורים אומרת. תפלה לעני כי יעטף ולפני יי ישפך שיחו (תהילים קב א) שאר שבולים אומרים. לבשו כרים הצאן ועמקים יעטפו בר יתרועעו אף ישירו (תהילים סה יד) ירקות שבשדה אומרים. תלמיה רוה נחת גדודה ברביבים תמגגנה צמחה תברך: (תהילים סה יא) דשאים אומרים. יהי כבוד יי לעולם ישמח יי במעשיו: (תהילים קד לא) תרנגול אומר. בשעה שבא הקדוש ברוך הוא אצל הצדיקים בגן עדן, זולפים כל אילני גן עדן בשמים, ומרננים ומשבחים, ואז גם הוא מתעורר ומשבח:  בקול ראשון אומר. זה דור דרשו מבקשי פניך יעקב סלה: שאו שערים ראשיכם והנשאו פתחי עולם ויבוא מלך הכבוד: מי זה מלך הכבוד יי עזוז וגבור יי גבור מלחמה: (תהילים כד ז-ח) בקול שני אומר. שאו שערים ראשיכם ושאו פתחי עולם ויבא מלך הכבוד: מי הוא זה מלך הכבוד יי צבאות הוא מלך הכבוד סלה: (תהילים כד ט-י) בקול שלישי אומר עמדו צדיקים ועסקו בתורה, כדי שיהיה שכרכם כפול לעולם הבא:  בקול רביעי אומר. לישועתך קויתי יי: (בראשית מט יח) בקול חמישי אומר. עד מתי עצל תשכב מתי תקום משנתך: (משלי ו ט) בקול שישי אומר. אל תאהב שנה פן תורש פקח עיניך שבע לחם: (משלי כ יג) בקול שביעי אומר. עת לעשות ליי הפרו תורתך: (תהילים קיט קכו) תרנגלת אומרת. נתן לחם לכל בשר כי לעולם חסדו: (תהילים קלו כה) יונה אומרת. כסוס עגור כן אצפצף אהגה כיונה דלו עיני למרום אדני עשקה לי ערבני: (ישעיה לח יד) אומרת יונה לפני הקדוש ברוך הוא, רבונו של עולם, יהיו מזונותי מרורים כזית בידך, ואל יהיו מתוקים כדבש, על ידי בשר ודם:  נשר אומר. ואתה יי אלהים צבאות אלהי ישראל הקיצה לפקד כל הגוים אל תחן כל בגדי און סלה: (תהילים נט ו) עגור אומר. הודו ליי בכנור בנבל עשור זמרו לו: (תהילים לג ב) צפור אומר. גם צפור מצאה בית ודרור קן לה אשר שתה אפרחיה את מזבחותיך יי צבאות מלכי ואלהי: (תהילים פד ד) סנונית אומרת. למען יזמרך כבוד ולא ידם יי אלהי לעולם אודך: (תהילים לג יג) טסית אומרת. עזרי מעם יי עשה שמים וארץ: (תהילים קכא ב) ציה אומרת. אור זרע לצדיק ולישרי לב שמחה: (תהילים צז יב) רצפי אומר. נחמו נחמו עמי יאמר אלהיכם: (ישעיה מ א) חסידה אומרת. דברו על לב ירושלם וקראו אליה כי מלאה צבאה כי נרצה עונה כי לקחה מיד יי כפלים בכל חטאתיה: (ישעיה מ ב) עורב אומר. מי יכין לערב צידו כי ילדיו אל אל ישועו: (איוב לח מא) זרזיר אומר: נודע בגוים זרעם וצאצאיהם בתוך העמים כל ראיהם יכירום כי הם זרע ברך יי: (ישעיה סא ט) אוז שבבית אומרת. הודו ליי קראו בשמו הודיעו בעמים עלילותיו: שירו לו זמרו לו שיחו בכל נפלאותיו: (תהילים קה א-ב) אוז הבר המשוטטת במדבר. כשרואה את ישראל עוסקים בתורה אומרת. קול קורא במדבר, פנו דרך יי, ישרו בערבה מסלה לאלהינו, ועל מציאות מזונותיה במדבר אומרת. ארור הגבר אשר יבטח באדם, ברוך הגבר אשר יבטח ביי והיה יי מבטחו:  פרוגיות אומרים. בטחו ביי עדי עד כי ביה יי צור עולמים: (ישעיה כו ד) רחמה אומרת. אשרקה להם ואקבצם כי פדיתים ורבו כמו רבו: (זכריה י ח) צפרת כרמים אומרת. אשא עיני אל ההרים מאין יבא עזרי: (תהילים קכא א) חסיל אומר. יי אלהי אתה ארוממך אודה שמך כי עשית פלא עצות מרחוק אמונה אמן: (ישעיה כה א) שממית אומרת. הללוהו בצלצלי שמע הללוהו בצלצלי תרועה: (תהילים קנ ה) זבוב אומר. בשעה שאין ישראל עוסקים בתורה, קול אמר קרא ואמר מה אקרא כל הבשר חציר וכל חסדו כציץ השדה: יבש חציר נבל ציץ כי רוח יי נשבה בו אכן חציר העם: יבש חציר נבל ציץ ודבר אלהינו יקום לעולם: (ישעיה מ ו-ח) בורא ניב שפתים שלום שלום לרחוק ולקרוב אמר יי ורפאתיו: (ישעיה נז יט) תנינים אומרים. הללו את יי מן הארץ תנינים וכל תהמות: (תהילים קמח ז) לויתן אומר. הודו ליי כי טוב כי לעולם חסדו: (תהילים קלו א) דגים אומרים. קול יי על המים אל הכבוד הרעים יי על מים רבים: (תהילים כט ג) צפרדע אומרת. ברוך שם כבוד מלכותו לעולם ועד:  בהמה דקה טהורה אומרת. מי כמכה באלם יי מי כמכה נאדר בקדש נורא תהלת עשה פלא: (שמות טו יא) בהמה גסה טהורה אומרת. הרנינו לאלהים עוזנו הריעו לאלהי יעקב: (תהילים פא ב) בהמה דקה טמאה אומרת. היטיבה יי לטובים ולישרים בלבותם: (תהילים קכה ד) בהמה גסה טמאה אומרת. יגיע כפיך כי תאכל אשריך וטוב לך: (תהילים קכח ב) גמל אומר. יי ממרום ישאג וממעון קדשו יתן קולו שאג ישאג על נוהו: (ירמיה כה ל) סוס אומר. הנה כעיני עבדים אל יד אדוניהם כעיני שפחה אל יד גברתה כן עינינו אל יי אלהינו עד שיחננו: (תהילים קכג ב) פרד אומר. יודוך יי כל מלכי ארץ כי שמעו אמרי פיך: (תהילים קלח ד) חמור אומר. לך יי הגדלה והגבורה והתפארת והנצח וההוד כי כל בשמים ובארץ לך יי הממלכה והמתנשא לכל לראש: (דברי הימים א' כט יא) שור אומר. אז ישיר משה ובני ישראל את השירה הזאת ליי ויאמרו לאמר אשירה ליי כי גאה גאה סוס ורכבו רמה בים: (שמות טו א) חיות השדה אומרים. ברוך הטוב והמטיב:  צבי אומר. ואני אשיר עזך וארנן לבקר חסדך כי היית משגב לי ומנוס ביום צר לי: (תהילים נט יז) פיל אומר. מה גדלו מעשיך יי מאד עמקו מחשבתיך: (תהילים צב ו) אריה אומר יי כגבור יצא כאיש מלחמות יעיר קנאה יריע אף יצריח על איביו יתגבר: (ישעיה מב יג) דב אומר ישאו מדבר ועריו חצרים תשב קדר ירנו ישבי סלע מראש הרים יצוחו: (ישעיה מב יא) זאב אומר. על כל דבר פשע על שור על חמור על שה על שלמה על כל אבדה אשר יאמר כי הוא זה עד האלהים יבא דבר שניהם אשר ירשיען אלהים ישלם שנים לרעהו: (שמות כב ח) שועל אומר. הוי בנה ביתו בלא צדק ועליותיו בלא משפט ברעהו יעבד חנם ופעלו לא יתן לו: (ירמיה כב יג) זרזיר אומר. רננו צדיקים ביי לישרים נאוה תהלה: (תהילים לג א) עכבר אומר. ארוממך יי כי דליתני ולא־שמחת איבי לי׃ (תהלים ל ב)חתול אומר. אם־תגביה כנשר ואם־בין כוכבים שים קנך משם אורידך נאם־יי׃ (עובדיה א ד)וכשמגיעו אומר. ארדוף אויבי ואשיגם ולא־אשוב עד־כלותם׃ (תהלים יח לח)ועכבר אומר. ואתה צדיק על כל־הבא עלי כי־אמת עשית ואני הרשעתי׃ (ע"פ נחמיה ט לג)שרצים אומרים. ישמח ישראל בעשיו בני ציון יגילו במלכם: (תהילים קמט ב) אלים שבשרצים אומרים. אשתך כגפן פריה בירכתי ביתך בניך כשתלי זיתים סביב לשלחנך: (תהילים קכח ג) נחש אומר. סומך יי לכל הנפלים וזוקף לכל הכפופים: (תהילים קמה טו) עקרב אומר. טוב יי לכל ורחמיו על כל מעשיו: (תהילים קמה ט) שבלול אומר. כמו שבלול תמס יהלך נפל אשת בל חזו שמש: (תהילים נח ט) נמלה אומרת. לך אל נמלה עצל ראה דרכיה וחכם: (ספר משלי ו ו) חלדה אומרת. כל הנשמה תהלל יה הללויה. (תהילים קנ ו) כלבים אומרים. באו נשתחוה ונכרעה נברכה לפני יי עשנו: (תהילים צה ו) (ילקוט שמעוני פרשת בא רמז קפז) רבי ישעיה תלמידו של רבי חנינא בן דוסא התענה חמש ושמונים תעניות. אמר כלבים שכתוב בהם (ישעיה נו יא) והכלבים עזי נפש לא ידעו שבעה, יזכו לומר שירה. ענה לו מלאך מן השמים ואמר לו ישעיה עד מתי אתה מתענה על זה הדבר. שבועה היא מלפני המקום ברוך הוא מיום שגילה סודו לחבקוק הנביא לא גלה דבר זה לשום בריאה בעולם. אלא בשביל שתלמידו של אדם גדול אתה שלחוני מן השמים לזדקק אליך להגיד לך במה זכו הכלבים לומר שירה. לפי שכתוב בהם (שמות יא ז) ולכל בני ישראל לא יחרץ כלב לשונו. ולא עוד אלא שזכו לעבד עורות מצואתם שכותבים בהם תפילין ומזוזות וספרי תורה. על כן זכו לומר שירה. ולענין השאלה ששאלת חזור לאחריך ואל תוסיף בדבר הזה עוד, כמו שכתוב (משלי כא כג) שומר פיו ולשונו שומר מצרות נפשו. ברוך יי לעולם אמן ואמן׃בקשה לאחר אמירת פרק שירה רבון כל העולמים, יהי רצון מלפניך יי אלהי ואלהי אבותי, שבזכות "פרק שירה שקראתי, שהוא שירת הדומם הצומח והחי, והמלאכים הממנים עליהם מאת ד' יתברך, שתהא אמירתו כהקרבת קרבן על גבי המזבח. שתהא שעה זו שעת רחמים, שעת הקשבה, שעת האזנה, ונקראך ותענינו, נעתיר לך והעתר לנו. שתהיה עולה לפניך אמירת פרק שירה כאלו השגנו כל הסודות הנפלאות והנוראות אשר הם חתומים בו בכל תנאיו. החזירנו בתשובה שלמה לפניך, ונזכה למקום שהנפשות הרוחות והנשמות נחצבות משם, וכאלו עשינו כל אשר מוטל עלינו להשיג, בין בגלגול זה בין בגלגולים אחרים, ומלא כל משאלות לבנו לטובה (כאן יוסיף בפרטיות מה שנצרך) ותשלח ברכה הצלחה והרוחה בכל מעשה ידינו, ונזכה לשורר לעתיד לבוא, ותשיב שכינתך לעיר קדשך במהרה בימינו אמן. (מעובד מהרב רבי מרדכי גרוס שליט"א)